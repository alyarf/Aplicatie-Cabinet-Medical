# Aplicație Personal - Cabinet Medicină de familie

## Introducere
•	Scop: 
Într-un cabinet medical de familie, gestionarea eficientă a rețetelor și a datelor pacienților este esențială pentru a oferi un tratament corect și rapid. Aplicația dezvoltată îmbunătățește semnificativ activitatea zilnică prin automatizarea și centralizarea proceselor administrative și medicale, oferind o soluție completă pentru personalul medical.

Această aplicație include funcționalități esențiale precum:
<b> 
1.	Gestionarea pacienților și istoricului medical:</b>  Utilizatorii pot adăuga noi pacienți în clinică și pot accesa cu un singur clic istoricul medical al acestora. 
De exemplu, pacienta Popa Sabina are în istoricul medical diagnosticul de hipertensiune arterială (HTA). 
Atunci când se prezintă cu cefalee, medicul poate decide să administreze Nebilet, un medicament pentru HTA, adaptând astfel tratamentul în funcție de datele existente:
![image](https://github.com/user-attachments/assets/d302aac3-54c2-42c0-9cee-4cdfcddb2479)
![image](https://github.com/user-attachments/assets/a14a62f6-5c3c-4527-8677-a6ab089e5159)

<b>
2. Formular pentru alergii:</b> Aplicația permite actualizarea și gestionarea alergiilor fiecărui pacient. Aceasta ajută medicul să evite administrarea de medicamente contraindicate. 

De asemenea, aplicația include o funcționalitate care afișează automat tipul de alergie al pacientului selectat atunci când se adaugă sau se modifică o rețetă, asigurând astfel evitarea prescrierii medicamentelor contraindicate. Aceasta contribuie la crearea unui tratament personalizat și sigur pentru fiecare pacient.

De exemplu, pacientul Nedelcu Alin este alergic la ibuprofen, iar în cazul unei entorse poate fi prescris Paracetamol ca analgezic, evitând astfel reacțiile adverse:
![image](https://github.com/user-attachments/assets/fcbad3c7-bc21-46a6-9f8e-48dc3ff19fde)

<b>
3.	Calcularea automată a costurilor rețetelor:</b> Formularul dedicat medicamentelor permite gestionarea cantității și a prețului fiecărui produs, iar aplicația calculează automat totalul pentru fiecare rețetă. Acest lucru poate simplifica procesul administrativ și poate oferi o imagine clară asupra tratamentelor prescrise.

<br><b>
4. Organizare centralizată și eficientă:</b> Toate datele despre pacienți, rețete, medicamente și alergii sunt centralizate și accesibile rapid, reducând timpul necesar pentru căutări și evitând erorile umane.

Aplicația permite autentificarea atât a medicilor, cât și a asistentelor, facilitând colaborarea eficientă în procesul de creare și eliberare a rețetelor, atunci când este necesar.

Această aplicație nu doar că optimizează activitatea zilnică a cabinetului, ci și contribuie direct la îmbunătățirea calității actului medical, asigurând tratamente personalizate, rapide și sigure pentru fiecare pacient.
